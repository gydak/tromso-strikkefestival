---
path: "/designkonkurranse"
date: "2018-06-18T17:12:33.962Z"
title: "Tromsø strikkefestival holder designkonkurranse!"
---

La den nordnorske strikkelykken inspirere deg! Vi utlyser konkurranse for de kreative designerspirer. Vi lager en flott utstilling av bidragene under festivalen, som vil bli juryert av både fagjury og folkejury.

Strikkefestivalen i Tromsø inviterer alle kreative damer og herrer til designkonkurransen Nordnorsk Strikkelykke 2018.

Med konkurransen ønsker vi å stimulere til nyskapning, kvalitet og lokal tilhørighet innenfor strikkemønsterutviklingen. Vi ønsker at vinneren sitt mønster skal komme for salg slik at alle strikkeglade kan få del i årets strikkefestivaldesign.

Kriterier for konkurransen:
<ul>
  <li>Det må være ditt eget design</li>
  <li>Småstrikk/småplagg (maks størrelse 60x60cm)</li>
  <li>Minimum 50% må være strikket</li>
  <li>Det ferdige produktet må være laget av naturfiber </li>
  <li>Ferdig prototype må leveres inkludert mønster og arbeidsbeskrivelse</li>
  <li>Innleveringsfrist 5. oktober 2018</li>
  <li>Juryeringen vil være 50% fagjury og 50% folkejury ved avstemming under festivalen</li>
</ul>

Premiering og synliggjøring:
<ol>
  <li>Weekend på Radisson-Blu Hotell Tromsø for 2 personer</li>
  <li>Gavekort Norsk Flid kr 1000,-</li>
  <li>Garnpakke Norsk Flid</li>
</ol>

Produktene vil bli utstilt under festivalen, vinnerdesignene vil bli presentert på våre hjemmesider og trykket opp i eget mønsterhefte for salg hos Norsk Flid Tromsø og på vår <a href="https://www.facebook.com/strikkefestivalenitromso/" target="_blank">Facebookside</a>. 
Utfyllende informasjon og produktark som skal følge med produktene vil du finne her på nettsidene våre om ikke så lenge.

Lykke til!
